---
title: Terma Dan Syarat Untuk Mengambil Bahagian Dalam Skim Baucar Majlis
  Pembangunan Masyarakat
permalink: /merchants/terms-and-conditions/mal/
variant: tiptap
description: ""
third_nav_title: Merchants' Terms & Conditions
---
<p><a href="https://cms.isomer.gov.sg/merchants/terms-and-conditions/" rel="noopener nofollow" target="_blank"><u>English</u></a> &nbsp;&nbsp;|&nbsp;&nbsp;
<a href="https://cms.isomer.gov.sg/merchants/terms-and-conditions/chi/" rel="noopener nofollow" target="_blank"><u>华文</u>
</a>&nbsp;&nbsp;|&nbsp;&nbsp; <a href="https://cms.isomer.gov.sg/merchants/terms-and-conditions/mal/" rel="noopener nofollow" target="_blank"><u>Melayu</u></a>&nbsp;|&nbsp;&nbsp;
<a href="https://cms.isomer.gov.sg/merchants/terms-and-conditions/tam/" rel="noopener nofollow" target="_blank"><u>தமிழ்</u>
</a>
</p>
<p><em>As of March 2025</em>
</p>
<p><strong>TERMA DAN SYARAT UNTUK MENGAMBIL BAHAGIAN DALAM SKIM BAUCAR MAJLIS PEMBANGUNAN MASYARAKAT&nbsp; (selepas ini dirujuk sebagai “Skim”)</strong>
</p>
<p>Dengan mengambil bahagian dalam Skim ini (termasuk sebarang bahagian lanjutan
Skim yang diumumkan oleh pemerintah), anda bersetuju untuk terikat secara
sah oleh Terma dan Syarat di bawah, serta sebarang perubahan yang mungkin
dibuat dari semasa ke semasa.&nbsp;&nbsp;</p>
<p>Skim ini juga mungkin termasuk skim baucar seluruh negara yang dikendalikan
oleh pemerintah atau agensi pemerintah yang lain. Terma dan Syarat di bawah
juga akan digunakan bagi skim tersebut untuk tempoh yang ditetapkan, seperti
berikut:</p>
<p>a. Dalam klausa 2 hingga 7, rujukan kepada “Baucar CDC” atau “baucar”
akan termasuk baucar yang dikeluarkan di bawah skim baucar di seluruh negara;
dan</p>
<p>b. Dalam klausa 6, 7 dan 11, rujukan kepada “Persatuan Rakyat”, “PA” atau
“PA (melalui CDC)” akan merangkumi pemerintah atau agensi pemerintah yang
mentadbir skim baucar di seluruh negara.</p>
<p>Anda akan dimaklumkan tentang sebarang perubahan pada Terma dan Syarat
ini.</p>
<p></p>
<p>&nbsp;1&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pelekat
CDC (yang disertakan dalam kit penyertaan ini) harus dipamerkan dengan
jelas di bahagian hadapan kedai sejurus selepas anda menerima kit ini untuk
keseluruhan tempoh penyertaan anda dalam Skim ini.&nbsp; Kedai anda yang
memaparkan pelekat Baucar CDC akan dirujuk sebagai “Premis” dalam Terma
dan Syarat ini.</p>
<p>2&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Apabila
pelekat Baucar CDC dipamerkan, anda bersetuju untuk menerima semua baucar
yang dikemukakan oleh pemegang baucar (iaitu penduduk), dan tidak boleh
menyekat atau mengehadkan hari atau masa di mana Baucar CDC diterima di
Premis anda.</p>
<p>3&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Skim ini dijalankan
secara digital.&nbsp; Untuk membuat penebusan, pemegang baucar (iaitu penduduk)
akan menunjukkan kod QR kepada anda. Sebelum menerima baucar digital untuk
tujuan penebusan, anda harus berusaha sedaya upaya untuk memastikan bahawa
semua penebusan baucar mematuhi terma dan syarat berikut:</p>
<p>&nbsp;(a)&nbsp;&nbsp;&nbsp; baucar tidak boleh digunakan untuk membeli
loteri, petrol, disel, arak atau rokok;</p>
<p>&nbsp;(b)&nbsp;&nbsp; baucar tidak boleh ditukar dengan wang tunai atau
baucar hadiah dan tidak boleh dijual semula;</p>
<p>&nbsp;(c)&nbsp;&nbsp;&nbsp;lebih daripada satu baucar boleh digunakan
dalam satu transaksi;</p>
<p>&nbsp;(d)&nbsp;&nbsp; sebarang jumlah/nilai baucar yang tidak digunakan
tidak akan dikembalikan; dan</p>
<p>&nbsp;(e)&nbsp;&nbsp;&nbsp;baucar tidak boleh diperbaharui selepas tamat
tarikh luput. Tarikh luput adalah muktamad.</p>
<p>4&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Segelintir pemegang
baucar (iaitu penduduk) mungkin menunjukkan baucar fizikal dalam bentuk
cetakan untuk membuat penebusan.&nbsp; Dalam kes sedemikian, anda harus
berusaha sedaya upaya untuk memastikan bahawa cetakan baucar yang telah
tamat tarikh luput, cacat, rosak, baucar yang dicuri, baucar salinan atau
palsu, tidak diterima untuk penebusan.</p>
<p>5&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Penebusan baucar
akan dijalankan melalui aplikasi RedeemSG Merchant.&nbsp; Penggunaan aplikasi
RedeemSG Merchant adalah tertakluk kepada terma dan syarat yang berasingan,
yang boleh didapati di aplikasi RedeemSG Merchant dan di&nbsp;<a rel="noopener noreferrer nofollow" target="_blank">https://redeem.gov.sg</a>.&nbsp;&nbsp;
Anda akan menerima bayaran balik untuk baucar yang telah ditebus melalui
PayNow (atau mod perbankan dalam talian yang serupa) dalam masa 1 hari
selepas penebusan direkodkan dalam aplikasi RedeemSG Merchant.</p>
<p>&nbsp;6&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sekiranya
baucar yang ditebus telah didapati disalahgunakan, dicuri, dipalsukan,
rosak, cacat atau diubahsuai, Persatuan Rakyat (“PA”) berhak untuk tidak
membuat bayaran untuk baucar tersebut atau mendapatkan kembali bayaran
yang telah dibuat untuk baucar tersebut daripada anda (mengikut kes-kes
yang berkenaan).</p>
<p>7&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sekiranya mana-mana
peniaga/penjaja yang mengambil bahagian dalam Skim ini didapati telah menyalahgunakan,
memalsukan, merosakkan, mencacatkan atau mengubahsuaikan baucar atau cetakan
baucar, peniaga/penjaja tersebut perlu membayar PA (melalui CDC) nilai
baucar tersebut dan kerugian lain yang dialami oleh PA akibat tindakan
peniaga/penjaja tersebut.</p>
<p>8&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sebarang penyalahgunaan/pengubahsuaian/pemalsuan
baucar boleh menjadi kesalahan jenayah dan pesalah akan didakwa di mahkamah.</p>
<p>9&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Semua data termasuk
maklumat hubungan perniagaan (seperti yang dinyatakan dalam Akta Perlindungan
Data Peribadi 2012) dan data peribadi (jika ada) yang dikumpulkan akan
digunakan dan didedahkan kepada agensi pemerintah yang lain (seperti Govtech)
untuk tujuan pengurusan Skim ini.&nbsp; Walaupun kami hanya memerlukan
maklumat hubungan perniagaan anda (seperti butiran akaun bank, maklumat
hubungan dan UEN yang digunakan oleh perniagaan anda), kami mungkin menerima
maklumat peribadi anda (seperti No. Kad Pengenalan anda) sekiranya anda
memilih untuk memberikan maklumat tersebut kepada kami sebagai ganti maklumat
hubungan perniagaan anda.</p>
<p>10&nbsp;&nbsp;&nbsp;&nbsp;&nbsp;&nbsp;&nbsp; Sebagai peniaga/penjaja yang
menyertai Skim ini, anda bersetuju bahawa anda tidak akan, dan akan memastikan
pekerja anda tidak akan, menjalankan sebarang aktiviti di Premis anda yang
menyalahi undang-undang, tidak bermoral, berdiskriminasi, menyinggung perasaan
atau selainnya yang mungkin memberi nama buruk kepada Skim dan/atau Persatuan
Rakyat (PA). PA berhak untuk mengambil tindakan segera yang difikirkan
sesuai dalam keadaan sedemikian.</p>
<p>11&nbsp;&nbsp;&nbsp;&nbsp;&nbsp;&nbsp;&nbsp; Peniaga/penjaja yang mengambil
bahagian dalam Skim ini adalah bertanggungjawab untuk menyelesaikan sebarang
masalah atau pertikaian yang mungkin timbul antara mereka dan pemegang
baucar (iaitu penduduk). PA (sebagai penerbit baucar) tidak akan bertanggungjawab
untuk menyelesaikan masalah atau pertikaian tersebut, atau sebarang tuntutan,
permintaan, kerugian, kos, perbelanjaan dan/atau liabiliti dalam bentuk
apa pun, yang timbul daripada atau berkaitan dengan sebarang transaksi
atau urusan antara peniaga/ penjaja yang mengambil bahagian dalam Skim
ini dan pemegang baucar.</p>
<p>12&nbsp;&nbsp;&nbsp;&nbsp;&nbsp;&nbsp;&nbsp; PA berhak untuk menamatkan
penyertaan anda dalam Skim pada bila-bila masa tanpa notis bertulis terlebih
dahulu. PA tidak akan bertanggungjawab kepada anda untuk sebarang kerosakan
atau pampasan akibat daripada penamatan tersebut. PA juga tidak perlu memberikan
sebarang sebab bagi penamatan tersebut. Penyertaan anda dalam Skim akan
dihentikan pada tarikh yang dinyatakan dalam notis bertulis dan anda mesti
mengeluarkan pelekat Baucar CDC dari Premis anda pada tarikh yang sama.</p>
<p>13&nbsp;&nbsp;&nbsp;&nbsp;&nbsp;&nbsp;&nbsp; Terma dan Syarat ini akan
ditadbir dan ditafsirkan mengikut undang-undang Singapura.</p>