---
title: Terma Dan Syarat Untuk Mengambil Bahagian Dalam Skim Baucar Majlis
  Pembangunan Masyarakat
permalink: /merchants/terms-and-conditions/mal/
variant: tiptap
description: ""
third_nav_title: Merchants' Terms & Conditions
---
<p><em>As of Sept 2024</em>
</p>
<p><strong><u>TERMA DAN SYARAT UNTUK MENGAMBIL BAHAGIAN DALAM SKIM BAUCAR MAJLIS PEMBANGUNAN MASYARAKAT</u></strong>
</p>
<p><strong><u>(selepas ini dirujuk sebagai </u>“Skim”)</strong>
</p>
<p></p>
<p>Dengan mengambil bahagian dalam Skim ini (termasuk sebarang bahagian lanjutan
Skim ini yang mungkin diumumkan oleh pemerintah dari semasa ke semasa),
anda bersetuju dan menerima untuk terikat secara sah oleh Terma dan Syarat
yang dinyatakan di bawah, serta sebarang perubahan yang mungkin dibuat
dari semasa ke semasa. Anda akan dimaklumkan dengan sewajarnya jika terdapat
sebarang perubahan pada Terma dan Syarat ini.</p>
<p>1&nbsp;&nbsp;&nbsp;&nbsp;&nbsp;&nbsp;&nbsp; Pelekat CDC (yang disertakan
dalam kit penyertaan ini) harus dipamerkan dengan jelas di bahagian hadapan
kedai sejurus selepas anda menerima kit ini untuk keseluruhan tempoh penyertaan
anda dalam Skim ini.&nbsp; Kedai anda yang memaparkan pelekat Baucar CDC
akan dirujuk sebagai “Premis” dalam Terma dan Syarat ini.</p>
<p>2&nbsp;&nbsp;&nbsp;&nbsp;&nbsp;&nbsp;&nbsp; Apabila pelekat Baucar CDC
dipamerkan, anda bersetuju untuk menerima semua baucar yang dikemukakan
oleh pemegang baucar (iaitu penduduk), dan tidak boleh menyekat atau mengehadkan
hari atau masa di mana Baucar CDC diterima di Premis anda.</p>
<p>3&nbsp;&nbsp;&nbsp;&nbsp;&nbsp;&nbsp;&nbsp; Skim ini dijalankan secara
digital.&nbsp; Untuk membuat penebusan, pemegang baucar (iaitu penduduk)
akan menunjukkan kod QR kepada anda.&nbsp; Sebelum menerima baucar digital
untuk tujuan penebusan, anda harus berusaha sedaya upaya untuk memastikan
bahawa semua penebusan baucar mematuhi terma dan syarat berikut:</p>
<p>(a)&nbsp;&nbsp; baucar tidak boleh digunakan untuk membeli loteri, petrol,
disel, arak atau rokok;</p>
<p>(b)&nbsp;&nbsp; baucar tidak boleh ditukar dengan wang tunai atau baucar
hadiah dan tidak boleh dijual semula;</p>
<p>(c)&nbsp;&nbsp; beberapa keping baucar boleh digunakan dalam satu transaksi;</p>
<p>(d)&nbsp;&nbsp; sebarang jumlah/nilai baucar yang tidak digunakan tidak
akan dikembalikan; dan</p>
<p>(e)&nbsp;&nbsp; baucar tidak boleh diperbaharui selepas tamat tarikh luput.&nbsp;
Tarikh luput adalah muktamad.</p>
<p>4&nbsp;&nbsp;&nbsp;&nbsp;&nbsp;&nbsp;&nbsp; Segelintir pemegang baucar
(iaitu penduduk) mungkin menunjukkan baucar digital dalam bentuk cetakan
untuk membuat penebusan.&nbsp; Dalam kes sedemikian, anda harus berusaha
sedaya upaya untuk memastikan bahawa cetakan baucar yang telah tamat tarikh
luput, cacat, rosak, baucar yang dicuri, baucar salinan atau palsu, tidak
diterima untuk penebusan.</p>
<p>5&nbsp;&nbsp;&nbsp;&nbsp;&nbsp;&nbsp;&nbsp; Penebusan baucar akan dijalankan
melalui aplikasi RedeemSG Merchant. Penggunaan aplikasi RedeemSG Merchant
adalah tertakluk kepada terma dan syarat yang berasingan, yang boleh didapati
di aplikasi RedeemSG Merchant dan di <a href="https://redeem.gov.sg" rel="noopener nofollow" target="_blank">https://redeem.gov.sg.</a>&nbsp; Anda akan
menerima bayaran balik untuk baucar yang telah ditebus (melalui PayNow
atau mod perbankan dalam talian yang serupa) dalam masa 1 hari selepas
penebusan direkodkan dalam aplikasi RedeemSG Merchant.</p>
<p>6&nbsp;&nbsp;&nbsp;&nbsp;&nbsp;&nbsp;&nbsp; Sekiranya baucar yang ditebus
telah didapati disalahgunakan, dicuri, dipalsukan, rosak, cacat atau diubahsuai,
Persatuan Rakyat (“PA”) berhak untuk tidak membuat bayaran untuk baucar
tersebut atau mendapatkan kembali bayaran yang telah dibuat untuk baucar
tersebut daripada anda (mengikut kes-kes yang berkenaan).</p>
<p>7&nbsp;&nbsp;&nbsp;&nbsp;&nbsp;&nbsp;&nbsp; Sekiranya mana-mana peniaga/penjaja
yang mengambil bahagian dalam Skim ini didapati telah menyalahgunakan,
memalsukan, merosakkan, mencacatkan atau mengubahsuaikan baucar atau cetakan
baucar, peniaga/penjaja tersebut perlu membayar PA (melalui CDC) nilai
baucar tersebut dan kerugian lain yang dialami oleh PA akibat tindakan
peniaga/penjaja tersebut.</p>
<p>8&nbsp;&nbsp;&nbsp;&nbsp;&nbsp;&nbsp;&nbsp; Sebarang penyalahgunaan/pengubahsuaian/pemalsuan
baucar boleh menjadi kesalahan jenayah dan pesalah akan didakwa di mahkamah.</p>
<p>9&nbsp;&nbsp;&nbsp;&nbsp;&nbsp;&nbsp;&nbsp; Semua data termasuk maklumat
hubungan perniagaan (seperti yang dinyatakan dalam Akta Perlindungan Data
Peribadi 2012) dan data peribadi (jika ada) yang dikumpulkan akan digunakan
dan didedahkan kepada agensi pemerintah yang lain (seperti Govtech) untuk
tujuan pengurusan Skim ini. Walaupun kami hanya memerlukan maklumat hubungan
perniagaan anda (seperti butiran akaun bank, maklumat hubungan dan UEN
yang digunakan oleh perniagaan anda), kami mungkin menerima maklumat peribadi
anda (seperti No. Kad Pengenalan anda) sekiranya anda memilih untuk memberikan
maklumat tersebut kepada kami sebagai ganti maklumat hubungan perniagaan
anda.</p>
<p>10&nbsp;&nbsp;&nbsp;&nbsp; Sebagai peniaga/penjaja yang menyertai Skim
ini, anda bersetuju bahawa anda tidak akan, dan akan memastikan pekerja
anda tidak akan, menjalankan sebarang aktiviti di Premis anda yang menyalahi
undang-undang, tidak bermoral, berdiskriminasi, menyinggung perasaan atau
selainnya yang mungkin memberi nama buruk kepada Skim dan/atau Persatuan
Rakyat (PA). PA berhak untuk mengambil tindakan segera yang difikirkan
sesuai dalam keadaan sedemikian.</p>
<p>11&nbsp;&nbsp;&nbsp;&nbsp; Peniaga/penjaja yang mengambil bahagian dalam
Skim ini adalah bertanggungjawab untuk menyelesaikan sebarang masalah atau
pertikaian yang mungkin timbul antara mereka dan pemegang baucar (iaitu
penduduk).&nbsp; PA (sebagai penerbit baucar) tidak akan bertanggungjawab
untuk menyelesaikan masalah atau pertikaian tersebut, atau sebarang tuntutan,
permintaan, kerugian, kos, perbelanjaan dan/atau liabiliti dalam bentuk
apa pun, yang timbul daripada atau berkaitan dengan sebarang transaksi
atau urusan antara peniaga/ penjaja yang mengambil bahagian dalam Skim
ini dan pemegang baucar.</p>
<p>12&nbsp;&nbsp;&nbsp;&nbsp; PA berhak untuk menamatkan penyertaan anda
dalam Skim pada bila-bila masa tanpa notis bertulis terlebih dahulu. PA
tidak akan bertanggungjawab kepada anda untuk sebarang kerosakan atau pampasan
akibat daripada penamatan tersebut.&nbsp; PA juga tidak perlu memberikan
sebarang sebab bagi penamatan tersebut. Penyertaan anda dalam Skim akan
dihentikan pada tarikh yang dinyatakan dalam notis bertulis dan anda mesti
mengeluarkan pelekat Baucar CDC dari Premis anda pada tarikh yang sama.</p>
<p>13&nbsp;&nbsp;&nbsp;&nbsp; Terma dan Syarat ini akan ditadbir dan ditafsirkan
mengikut undang-undang Singapura.</p>